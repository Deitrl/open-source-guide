---
locale: en-US
title: Ваш кодекс честі
description: Забезпечте здорову й конструктивну поведінку в спільноті, адаптувавши й заохотивши дотримання кодексу честі.
class: coc
toc:
  Навіщо-мені-кодекс-честі: "Навіщо мені кодекс честі?"
  Затвердження-кодексу-честі: "Затвердження кодексу честі"
  Вирішуємо-як-вам-забезпечити-дотримання-кодексу-честі: "Вирішуємо як вам забезпечити дотримання кодексу честі"
  Приводимо-в-дію-свій-кодекс-честі: "Приводимо в дію свій кодекс честі"
order: 8
image: /assets/images/cards/coc.png
---

## Навіщо мені кодекс честі?

Кодекс честі -- це документ, який визначає очікувану поведінку учасників вашого проекту. Адаптація і впровадження кодексу честі може допомогти створити позитивну соціальну атмосферу у вашій спільноті.

Кодекс честі допомагає проекту захистити не лише його учасників, а й вас. Якщо ви доглядаєте проект, то можете помітити, що непродуктивне відношення інших учасників може виснажувати вас чи змусити почуватися нещасним у вашій роботі з часом.

Кодекс честі дає вам змогу забезпечити здорову і конструктивну поведінку спільноти. Проактивність знижує ймовірність того, що ви чи хтось інший стомиться від вашого проекту, а також це допомагає вам вжити заходів, коли хтось робить щось, із чим ви не погоджуєтеся.

## Затвердження кодексу честі

Намагайтеся затвердити кодекс честі якнайраніше: в ідеалі, щойно ви створили проект.

На додачу до відповідності вашим очікуванням, кодекс честі описує наступне:

* Де діє кодекс честі _(лише завдання і запита на злиття, чи активності спільноти, як-от заходи?)_
* Кого стосується кодекс честі _(учасники спільноти та супровідники, але як щодо спонсорів?)_
* Що трапиться, якщо хтось порушить кодекс честі
* Як можна повідомити про порушення

Коли є така можливість, користуйтеся існуючими напрацюваннями. [Угода учасника](http://contributor-covenant.org/) -- це готовий до використання кодекс честі, який використовується понад 40,000 open source проектами, включно з Kubernetes, Rails та Swift.

[Кодекс честі Django](https://www.djangoproject.com/conduct/) і [кодекс честі міщанина](http://citizencodeofconduct.org/) також два хороших взірці кодексу честі.

Розмістіть файл CODE_OF_CONDUCT у кореневій теці свого проекту та посилання на нього зі свого README, щоб його було видно вашій спільноті.

## Вирішуємо як вам забезпечити дотримання кодексу честі

<aside markdown="1" class="pquote">
  Кодекс честі, який не є (чи не може бути) приведеним в дію -- це навіть гірше, ніж узагалі відсутній кодекс честі: він повідомляє, що цінності цього кодексу честі насправді неважливі і їх не поважають у вашій спільноті.
  <p markdown="1" class="pquote-credit">
— [Ada Initiative](https://adainitiative.org/2014/02/18/howto-design-a-code-of-conduct-for-your-community/)
  </p>
</aside>

Вам слід пояснити яким чином кодекс честі буде гарантований, **_до того_** як порушення трапиться. Є кілька причин щоб вчинити саме так:

* Це демонструє, що ви серйозно маєте намір вжити заходів, коли небхідно.

* Ваша спільнота почуватиметься упевненіше, що скарги справді розглядаються.

* Ви переконаєте свою спільноту, що розгляд скарг завжди чесний і прозорий, якщо вони стануть об'єктом розслідування порушення.

Ви маєте забезпечити людям можливість приватно (на кшталт електронної адреси) повідомляти про порушення кодексу честі і пояснювати хто одержує це повідомлення. Це може бути супровідник, група супровідників чи робоча група кодексу честі.

Слід пам'ятати, що хтось може захотіти повідомити про порушення людиною, яка отримує ці скарги. У такому разі, забезпечте можливість повідомляти про порушення ще комусь. Наприклад, @ctb і @mr-c [пояснюють у своєму проекті](https://github.com/dib-lab/khmer/blob/master/CODE_OF_CONDUCT.rst) [khmer](https://github.com/dib-lab/khmer):

> Про випадки образливої, настирливої чи яким-небудь іншим чином неприйнятної поведінки повідомляйте електронним листом на адресу **khmer-project@idyll.org**, який потрапляє лише до С. Тітуса Брауна та Майкла Р. Крусо. Щоб повідомити про проблему з участю когось із них, будь ласка, надішліть електронного листа **Джуді Кларк, Ph.D.** Diversity Director у Центрі BEACON з вивчення еволюції в дії, Центр NSF Науки і Технологій.*

Для натхнення перегляньте [інструкцію з впровадження](https://www.djangoproject.com/conduct/enforcement-manual/) Django (хоча вам може й не знадобитися щось настільки всеосяжне, залежно від обсягів вашого проекту).

## Приводимо в дію свій кодекс честі

Інколи, незважаючи на всі зусилля, хтось зробить щось, що порушує ваш кодекс. Є кілька способів розібратися з негативною чи шкідливою поведінкою, коли до цього доходить.

### Зберіть інформацію про ситуацію

Ставтеся до думок учасників спільноти як до своїх власних. Якщо ви одержали скаргу про те, що хтось порушив кодекс честі, поставтеся до цього серйозно та розслідуйте причину, навіть якщо це не відповідає вашому власному досвіду з цією особою. Вчинивши так, ви надсилаєте сигнал спільноті, що ви цінуєте їх точки зору та довіряєте їхнім судженням.

Член громади, про якого йдеться, може бути частим порушником, який постійно змушує інших почуватися некомфортно, або він міг сказати чи зробити щось лише раз. Обидва випадки можуть бути підставою для вжиття заходів, залежно від контексту.

Перед тим, як відповідати, дайте собі час, щоб зрозуміти що трапилося. Перечитайте останні коментарі та розмови цієї особи, щоб краще зрозуміти ким вони є і чому могли поводитися таким чином. Спробуйте зібрати різні точки зору щодо цієї особи та її поведінки, які відрізняються від вашої особистої.

<aside markdown="1" class="pquote">
  Не втягуйте себе у суперечки. Не відволікайтеся на розбір чиєїсь іншої поведінки, доки не владнаєте поточну скаргу. Зосередьтеся на тому, що вам потрібно. 
  <p markdown="1" class="pquote-credit">
— Стефані Зван (Stephanie Zvan), ["Тож, у вас тепер є правила поведінки. Що тепер?"](https://the-orbit.net/almostdiamonds/2014/04/10/so-youve-got-yourself-a-policy-now-what/)
  </p>
</aside>

### Зробіть те, що необхідно

Після збору і опрацювання необхідної інформації вам треба буде вирішити що робити. Обмірковуючи свої подальші кроки, пам'ятайте, що ваша мета як модератора -- сприяти безпечному, шанобливому та сповненому співпраці середовищу. Візьміть до уваги не лише як розібратися із ситуацією, яка трапилася, а і те, як ваша відповідь вплине на поведінку решти вашої спільноти та очікування подальшого розвитку.

Коли хтось повідомляє про порушення кодексу честі, це ваша, а не їхня, робота владнати це. Інколи, автор скарги розкриває інформацію дуже ризикуючи своєю кар'єрою, репутацією чи фізичною безпекою. Змушення його протистояти своєму дратівнику може поставити його у незручне становище. Вам слід напряму звертутися до особи, на яку скаржаться, якщо автор скарги не попросив зворотнього.

Є кілька способів відреагувати на порушення кодексу честі:

* **Зробити особі, про яку йдеться, публічне попередження** і пояснити яким чином її поведінка негативно впливає на інших, найкраще у каналі, де це сталося. Коли можливо, публічна комунікація показує решті спільноти, що ви ставитеся до кодексу честі серйозно. Будьте доброзичливим, але твердим у такій комунікації.

* **Приватно дістаньте особу**, про яку йде мова, щоб пояснити як її поведінка негативно вплинула на інших. Ви можете скористатися приватним каналом спілкування, якщо ситуація включає конфіденційну особисту інформацію. Якщо ви комунікуєте з кимось особисто, то хорошою практикою є додавати в копію того, хто першим повідомив про ситуацію, щоб вони знали, що ви вжили заходів. Спитайте дозвіл у нього перед тим, як додавати в копію.

Іноді, вирішення неможливо досягти. Особа, про яку йдеться, може стати агресивною чи ворожою у конфронтації, чи не змінює своєї поведінки. У такому разі, можна вжити суворіших заходів. Наприклад:

* **Тимчасово заблокувати особу** із запиту у проекті, виконується через тимчасове відсторонення від участі в усіх аспектах проекту

* **Назавжди відсторонити** особу від проекту

Блокування учасників не здійснюють легковажно і воно представляє тверду й непримиренну розбіжність точок зору. Вам варто вживати таких заходів лише коли очевидно, що вирішення неможливо досягти.

## Заохочуйте поведінку, яку вам би хотілося бачити в світі 🌎

Якщо проект виглядає вороже й неприязно, навіть якщо в ньому є лише одна людина, поведінку якої терплять інші, ви ризикуєте втратити ще більше учасників, декого з яких ви можете навіть не зустріти. Не завжди просто адаптувати чи впровадити кодекс честі, але сприяння привітному середовищу допоможе вашій спільноті зростати.
